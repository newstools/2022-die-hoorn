’N JONG Oudtshoorniet wat voorgegee het hy is die wenner van ’n nasionale Mr Universal-kompetisie en die organiseerders van die kompetisie het vrede gemaak en die afgelope week ’n gesamentlike en ver­soenende persverklaring uitgereik.Dit het verlede week onder die aandag van Die Hoorn gekom dat Keedon Vaaltyn nie die wenner was van Mr Universal SA soos berig is nie.Keedon het daarna in ’n gesprek met Die Hoorn erken dat die inlig­ting wat hy gedeel het, nie korrek was nie.Volgens hom wou hy aan jongmense toon dat iemand bo sy omstandighede kon uitstyg en nie die gemeenskap teleurstel nie.Keedon was verlede jaar die naaswenner van Mr Universal Wes­tern Cape en het daarom gekwalifiseer as finalis vir Mr Universal SA en fondse vir sy koste om aan die kompetisie deel te neem begin insamel.Hy het egter volgens die organiseerders nie opgedaag by die kompetisie wat in Pretoria plaasgevind het nie.Luidens die gesamentlike persverklaring het Keedon nie voldoende fondse gehad vir vervoer en verblyf om deel te neem nie.Hy vra in die persverklaring verskoning vir sy optrede.Hoewel Die Hoorn net ná die kompetisie ’n navraag per Facebook Messenger oor die name en foto’s van die wenners van die organiseerders gestuur het, is dit nie beant­woord nie.Emile Cupido se Helping Hands Community Projects Oudtshoorn het nou ingegryp en ’n hulpproses vir Keedon begin.Dit sluit onder meer berading en assesering deur ’n geregistreerde maatskaplike werker in.