DIE lede van die Oudtshoorn Posduifklub (OPK) het hul wedvlugduiwe Saterdag (16 Julie) op Marydale in die Noord-Kaap gaan loslaat.Marydale is sowat 627 km vanaf Oudtshoorn via die N12 en N10. Die duiwe self het sowat 457 na 464 km huistoe gevlieg.In die Junior-afdeling se Jaaroud- en Ope-wedvlugte het die klub se enigste jongeling, MJ Pienaar, soos oudergewoonte alleenlik sy duiwe losgelaat. Drie van sy Jaaroud-duiwe en vier van sy Ope-duiwe het die reis voltooi, en volgens die klub se Christo Senekal die klub “combine” gewen.In wedvlug 13, die Jaaroud-afdeling vir seniors, het duiwe van Klein Karoo Lofts (KKL) die eerste- en derdeplek verower, met een van Otto Lofts se duiwe wat tweede gekom het.In wedvlug 14 – die Ope-afdeling – het twee van Thelma’s Loft se duiwe eerste huistoe gekom, met ’n duif van Hannes Smit derde.Wedvlug 13-uitslae: KKL – 1, 3, 8, 17 en 20; Otto Lofts – 2, 9, 10, 12 en 16; Thelma’s – 4 en 15; Smit – 5, 6 en 22; Night Drop Racers (NDR) – 7; Ervic Kemp – 11, 13, 19 en 21; Ockie@Abe – 14 en 18.Wedvlug 14-uitslae: Thelma’s – 1, 2 en 18; Smit – 3, 17, 20 en 24; NDR – 4, 5, 8, 11, 14 en 21; Kemp – 6 en 23; Ockie@Abe – 7 en 19; KKL – 9, 13, 15, 16, 22, 26, 28 en 29; Otto – 10, 12, 25 en 27. (Deur Stefan Skapie Goosen)