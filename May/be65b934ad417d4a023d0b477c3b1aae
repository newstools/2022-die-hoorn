Enkele van die talle foto’s oor botsing op die berugte straathoek. Dié foto’s is tussen Mei en Julie 2018 geneem. Foto’s: Die Hoorn PRESIES ’n jaar nadat aangedui is dat ’n verkeerspesialis aangestel sal word om ’n oplossing te vind vir hoë verkeersdruk, jaagduiwels en talle botsings by die kruising van Baron van Reede- en Van der Rietstraat op Oudtshoorn, wag die Oudts­hoorn Munisipaliteit en inwoners nog vir te­rug­voer.By ’n vergadering by die straathoek wat deur ’n sakeman uit die omgewing, Hikkie Marais, vir verlede Vrydag belê is, het munisipale amptenare aangedui dat die verslag van die verkeerspesialis steeds by die provinsiale regering is vir aanbevelings.Sakelui met besighede in die omgewing, munisipale amptenare, raadslede en ander besorgde inwoners het verlede Vrydag op dié besige straathoek vergader om insette te kry oor vordering ten opsigte van verkeersbeheer daar.Chris Swart, senior bestuurder tegniese dienste, wat tydelik moet instaan by die afdeling strate en stormwater, het gesê die munisipaliteit wag nog op terugvoer van die provinsiale regering nadat ’n verslag oor die kruising deur ’n raadgewende ingenieursfirma in September 2021 deur die munisipaliteit ontvang en in Desember 2021 aan die provinsiale regering gestuur is.Die raadgewende maatskappy het volgens Swart klaarblyklik bevind dat die hoofoorsaak vir pro-bleme by die kruising ’n sigbaarheidsprobleem is – as gevolg van geboue en plante wat bestuurders se uitsig na verskeie kante versper.Die firma beveel glo aan dat die verkeer by die straathoek gekalmeer moet word deur die dubbelbane van Baron van Reedestraat in die omgewing tot een baan te verminder, wat tot gevolg sal hê dat verkeer stadiger beweeg en so sal bydra dat bestuurders stadiger ry.Die voorstel is klaarblyklik dat die dubbelbane met die hulp van verfmerke ’n ent van die kruising af na ’n enkelbaan verander word, ’n relatief goedkoop manier om die probleme daar te probeer aanspreek.Amptenare het daarop gewys dat die bou van byvoorbeeld ’n verkeersirkel miljoene rande sal kos.Die opeenhoping van verkeer op sekere spitstye sal egter nie hierdeur aangespreek word nie.Van die versoek van inwoners vir verkeersligte, ’n verkeersirkel of ’n vierrigtingstop sal daar waarskynlik niks kom nie.Die Hoorn het reeds in 2018 berig dat die die Wes-Kaapse Departement van Vervoer – die beherende gesag van dié deurpad (munisipale hoofpad) – nie ten gunste is van verkeersbeheer soos ’n sirkel, verkeersligte of ’n vierrigtingstop op ’n deurpad nie.Inwoners vra al jare lank vir een van dié drie maniere om die verkeer op die straathoek te beheer, asook dat spoedbeheer in Baron van Reede­straat toegepas moes word. Amptenare teenwoordig het aangedui dat hulle ernstig aandag sal skenk aan meer verkeersbeheer op die pad en die kommer van inwoners oor dié straatkruisingmet die provinsiale regering sal deel.Interessantheidshalwe is daar egter verlede jaar toestemming gegee vir die oprigting van verkeers-ligte op die hoek van Langenhovenweg (Baron van Reedstraat en Langenhovenweg is twee name van dieselfde deurpad) waar ’n winkelsentrum opgerig gaan word.Die vergadering Vrydag het ook aangedui dat swaarvoer­tuie probleme ondervind om by die kruising van Baron van Reede- en Van der Rietstraat te draai – met die gevolg dat ’n groot blombak op die hoek dikwels flenters gery word.Daar is ook ’n blatante minagting en beskadiging van pad- en verkeerstekens in die omgewing.Marais het in reaksie gesê dit kom voor of die provinsie die hele aangeleentheid as onbenullig beskou en daarom na ’n jaar nog nie eens daarop gereageer daarop nie.• Langenhovenweg/Baron van Reedestraat is ’n belangrike deurroete deur Oudtshoorn tussen die George-pad en die Kango Grotte-pad, terwyl Van der Rietstraat die weermagkamp en Baron van Reedestraat verbind. (Deur Liesel le Roux)