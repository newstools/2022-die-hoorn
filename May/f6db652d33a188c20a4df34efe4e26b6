Die verhoor van ’n man van Pretoria wat van voertuigdiefstal aangekla word, is verlede Donderdag in die Oudtshoorn Streekhof vir ’n aansoek dat die saak van die hofrol geskrap word, tot 2 Junie uitgestel.Dit het gevolg nadat die man vir die hoeveelste keer die mandaat van ’n regsverteenwoordiger beëindig het.Ismael Grace word daarvan aan­gekla dat hy op 20 Januarie 2019 in Beaufort-Wes in besit was van ’n gesteelde Ford Focus van Samuel Ogunjimi van Pretoria.Volgens die klaer is die getuienis van Grace dat hy die voertuig aan hom verkoop het, nie waar nie.Grace het hom die betrokke dag gevra om te kyk hoe die motor ter waarde van R80 000 van binne lyk en toe daarmee weggejaag.Volgens Grace se regshulppro­kureur, Sandile Mpohlo, het hy die klaer R25 000 gegee met ’n ooreen­koms dat hy die balans in maandelikse paaiemente van R5 000 sou af­betaal.Grace het met sy laaste verskyning die hof meegedeel dat hy van voor­neme is om ’n skrywe aan die minister van justisie, die Nasionale Ver­­- volgingsgesag en die hooflanddros te rig en te versoek dat die saak van die hofrol geskrap word.Die saak dien voor streeklanddros Ntsoki Moni. (Deur Garnett Wicomb)