’N JONG man van Dysselsdorp wat aan roof met verswarende omstan­dighede skuldig bevind is, is in die Oudtshoorn Streekhof vir agt jaar tronk toe gestuur.Heinrich Botha (20) is daaraan skul­dig bevind dat hy op 28 September 2020 vir Dawid Alberts met ’n kapmes gedreig en van sy beursie met R600 beroof het. Alberts het by sy hekkie gestaan toe Botha hom genader het en glo dwelms by hom wou koop. Botha het daarop sy beursie gegryp. Alberts het getuig dat hy Botha ag­terna gesit het maar deur Botha met ’n kapmes gedreig is toe hy hom ingehaal het.Streeklanddros Sylvia Mandla het met vonnisoplegging gesê die klaer was ’n geloofwaardige getuie wat selfs onder kruisverhoor by sy weergawe gehou het. Die hof het in ag geneem dat Botha nie beplan het om die misdaad te pleeg nie. (Deur Garnett Wicomb)