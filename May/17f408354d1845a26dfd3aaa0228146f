DIE saak teen ’n boer van Buffelsjachtsfontein in die Calitzdorp-distrik wat tereg staan op ’n klagte van poging tot moord op ’n vrou wat aan hom bekend is, is vroeër die maand in die Oudtshoorn Streekhof tot 23 Junie uitgestel omdat sy regsverteenwoordiger ’n operasie ondergaan het en nie die verrigtinge kon bywoon nie.Die 55-jarige Johannes Saayman word daarvan aangekla dat hy die vrou die aand van 26 Junie 2021 naby die Calitzdorp-sementpad gewurg, met die vuis geslaan en ook getrap het.Hy erken in ’n pleitverduideliking dat sy by ’n vorige geleentheid ’n beskermingbevel teen hom verkry het.Streeklanddros Ntsoki Moni het Saayman se borgtog van R5 000 en borgvoorwaardes tot dan verleng. Volgens die voorwaardes mag hy nie kontak maak met die vrou nie, wegbly van haar woonadres en nie by verdere misdaad betrokke raak nie. (Deur Garnett Wicomb)