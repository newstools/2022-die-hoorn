ZERWICH WESTRAAD (11) van Oudtshoorn het die naweek (4 tot 6 Maart) in Gqeberha aan die Nelson Mandela Bay TSA Mini-tennistoernooi deelgeneem en die o.12-enkelspeltitel ingepalm.Hy het sy teenstander, Rowan Kieck in ’n taai eindstryd met 4-6, 6-2 en 13-11 geklop.Zerwich het sy kwarteindstryd met 6-1 en 6-4 gewen, en in die halfeindstryd vir Alexander Hurter van Gqeberha met dieselfde telling uitgeskakel.Dié kranige jong tennisspeler speel volgens sy afrigter, Johann Koch van JK Tennis, slegs 18 maande-lank tennis, wat sy prestasie beslis merkwaardig maak, het Koch gesê. (Deur Garnett Wicomb)