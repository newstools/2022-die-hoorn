DIE LANGPAD word net soveel mooier gemaak deur al die ikoniese plekkies waar motoriste kan afdraai, uitspan, ontspan en die omgewing kan verken.Juis daarom nooi die Karoo Art Hotel in Barrydale alle KKNK-feesgangers wat die R62 aandurf – en natuurlik die Klein Karoo in algemeen – om hul langpad-batterye op ons stoep te kom herlaai.Bo en behalwe die heerlike tradisionele disse wat daagliks deur bekroonde sjef Derek Lowe voorgesit word, is die hotel ook die tuiste van die bekende Barrydale-bagel wat, saam met ander varsagebakte produkte, met ’n verskeidenheid verruklike vulsels voorgesit word.Die hotel het onlangs ’n merkwaardige gedaanteverwisseling ondergaan toe dit deur Rick en Sue Melvill, onder meer bekend vir hul Melvill & Moon safari-reeks, gekoop en opgeknap is.Diegene wat reeds hierdie klassieke hotel besoek het sal daarvan getuig dat daar ’n daadwerklike poging aangewend is om seker te maak dat daardie ‘hier is jy welkom’-gevoel deur elke besoeker ervaar word.Die Karoo Art Hotel beskik oor 15 kamers, ’n lieflike restaurant, die kunskroeg, ’n bakkery en natuurlik die stoep waar langpadstories, koninklike koffie en die bekende Barrydale-bagels vir jou weer krag sal gee en die goeie dinge in die lewe sal laat waardeer.“Dit was vir ons baie belangrik om te sorg dat hierdie gebou, wat so na aan die hart van baie inwoners lê, weer tot sy volle eer herstel word,” verduidelik Sue.”“Soos dit in die verlede die geval was, is daar ’n unieke tema in elke kamer. Ons het ’n punt daarvan gemaak om te sorg dat dit ’n tydelike tuiste vir elke gas word en nie net nog ’n kommersiële fasiliteit is waar alles dieselfde lyk en voel nie.”Vir besprekings of meer inligting skakel 082 655 2265 of stuur ’n e-pos na reservations@karooarthotel.co.za.