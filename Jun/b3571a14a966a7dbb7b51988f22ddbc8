DIE Groter Oudtshoorn Munisipa­li­teit ondersoek tans twee gevalle van die onwettige storting van vullis op oop terreine op Oudtshoorn.Die munisipaliteit het inwoners van Oudts­hoorn vandeesweek op Facebook daarvoor bedank dat dié gevalle onder die munisipaliteit se aandag gebring is.Volgens die Facebook-inskrywing wat Maandag (13 Junie) op die munisipaliteit se blad geplaas is, word die twee gevalle deur munisipale omge­wingsbeamptes en wetstoe­passers ondersoek.Voertuie is in beide gevalle gebruik om die vullis onwettig af te laai.Teen druktyd gister (Woensdag, 15 Junie) is verdere navrae oor die gevalle steeds onbeant-woord gelaat deur die Munisipaliteit. (Deur Stefan Skapie Goosen)