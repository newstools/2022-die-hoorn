OUD-INWONERS van Bloupunt word genooi na ’n byeenkoms op Saterdag 18 Junie om 11:00 in Bloupunt.By dié byeenkoms sal teenwoordiges koppe bymekaarsit om ’n groot Erfenisdagbyeenkoms op 24 September vanjaar te beplan.“Oud-inwoners van Hazenjacht, Meidekraal en Geelbosse moet asseblief kom saamgesels oor die beplanning van Erfenisdag,” sê Ivy Cornelius (63), wat self as jong meisie beleef het hoe haar gesin en gemeenskap met geweld van hul tuistes in Bloupunt verwyder is.Punte onder bespreking sal onder meer die ontstaan van Bloupunt, die verskuiwing van mense uit Bloupunt, die grondeisproses daarna en die uitvoering daarvan behels.Kontak Cornelius by sel 084 496 2910.