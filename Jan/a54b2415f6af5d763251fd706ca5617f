DIE volgende Klein Karoo Nasionale Kunstefees (KKNK) op Oudtshoorn word vir 29 Maart tot 3 April vanjaar beplan.Dié datums val binne die skoolvakansies.Hugo Theart, artistieke direkteur van die KKNK, het gister bevestig dat ’n fees vir dié datums beplan word. Hy sê daar is egter streng maat­reëls waaraan voldoen sal moet word om seker te maak dat ’n veilige fees vir almal op verant­woordelike wyse binne die huidige omstandighede aangebied word.Dit bied duidelik ’n baie groot uitdaging ten opsigte van die organisering van ’n fees.”“Daar is baie vennote betrokke by die organise­ring van ’n fees en ons moet dit binne die huidige pandemie se wetge­wing en regulasies doen. Dit het ’n impak op die formaat en baie ander aspekte van die KKNK,” sê Theart.“Die realiteit is dat alles daagliks onderhewig is aan verandering binne die onsekere pandemie-tyd­perk.”Theart sê ten spyte van die nougesetheid waar-mee ’n fees tans beplan en aangebied moet word, is daar groot opwinding dat die Klein Karoo weer ’n fees sal kan aanbied.“Ek glo ons is amper in ’n posisie om ’n amptelike nasionale en openbare aankondiging te maak.“Ek kan nie wág om weer fees te hou op Oudts­hoorn nie!” (Deur Liesel le Roux)